Ingredienti
•300 g di guanciale•
•100 g di pecorino grattugiato•
•400 g di bucatini•
•2 uova intere + 2 tuorli•
•2 cucchiai di olio extravergine di oliva•
•Pepe q.b.•
•Sale q.b.•
In alternativa potete utilizzare:
•Pancetta affumicata o dolce al posto del guanciale•

Preparazione
Tagliate a dadini piccoli il guanciale, aiutandovi con un coltello ben affilato.
Sbattete le uova all’interno di una terrina e unite il sale, una spolverata di pepe nero,
il pecorino grattugiato e mescolate.
Fate scaldare due cucchiai di olio in una padella e ponete a rosolare i cubetti di guanciale
a fiamma media per circa 1 minuto in modo che prendano colore, dopodiché salate e abbassate il fornello al minimo.
Quando il guanciale è ben colorito, fatelo raffreddare e unitelo nella terrina con le uova.
Fate cuocere i bucatini in una pentola colma d’acqua salata e, quando sono pronti,
scolateli e uniteli agli altri ingredienti. Mantecate con un mestolo di acqua di cottura,
regolate di sale e pepe e completate con un’abbondante spolverata di pecorino. Servite subito.

Accorgimenti
Se, quando mescolate la pasta, l'uovo rimanesse troppo liquido,
riponete il tutto nella pentola di cottura della pasta (che sarà ancora calda e permetterà all'uovo di rapprendersi).

Idee e varianti
Qualora non trovaste il guanciale al supermercato o non ne amaste il gusto,
potete utilizzare la pancetta affumicata o dolce, a seconda dei vostri gusti personali.
